```{article-info}
:author: basics
:date: "{sub-ref}`today`"
:read-time: "{sub-ref}`wordcount-minutes` min read"
```

(vectors:high-school)=
# Vettori

Mentre alcune grandezze possono essere rappresentate completamente da un numero (e un'unità di misura, se necessaria), molte altre grandezze richiedono una quantità maggiore di informazioni.

**I limiti dei numeri scalari.**
Ad esempio, le frasi:
- "preparo $150 \ g$ di riso"
- "oggi è una bella giornata di primavera con temperatura massima prevista di 25°C"
- "il treno ha impiegato $20$ minuti"

non lasciano alcun dubbio sulla quantità di riso, sulla previsione della temperatura, e sulla durata del viaggio. 

D'altra parte, le frasi:
- "l'oasi si trova a $5 \ km$ da qui"
- "l'aereo è passato qui sopra a $500 \ km/h$"
- "il ciclista ha ricevuto una spinta dai tifosi"

lasciano molti dubbi sulla situazione descritta. Se mi trovassi disidratato nel deserto mi farebbe piacere sapere che c'è un'oasi nei paraggi, ma mi farebbe ancora più piacere conoscere in quale direzione devo andare. La seconda frase non mi permette di decidere in quale direzione guardare per cercare l'aereo, se mi fossi perso il passaggio sopra la mia testa. La terza frase contiene ancora meno informazioni: ha ricevuto una spinta, ok, ma di quale entità? E in quale direzione? L'ha aiutato, l'ha frenato, l'ha sbilanciato?

La differenza della completezza dell'informazione è dovuta al fatto che:
- **massa**, **temperatura**, **tempo** sono **grandezze scalari**, che possono essere completamente rappresentate con un solo numero, con l'opportuna unità di misura,
- **spostamento**, **velocità**, **forza** sono **grandezze vettoriali**, che per essere rappresentate completamente hanno bisogno di un'informazione su intensità e verso.

**Introduzione ai vettori.**

- **Geometria nello spazio euclideo.**
- **Algebra vettoriale.**

- **Cenni di calcolo vettoriale.**


